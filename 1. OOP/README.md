پروژه اول برنامه‌ی سلامت: 
در دو مدرسه‌ی A و B، دو برنامه‌ی سلامت متفاوت در نظر گرفته شده است. در یک مدرسه شیر توزیع می‌شود و در مدرسه‌ی دیگر شیر توزیع نمی‌شود. کارشناسان تغذیه در نظر دارند با بررسی قد و وزن و سن دانش‌آموزان این دو کلاس را بگیرد و آن‌ها را با یکدیگر مقایسه کند. برنامه‌ای بنویسید که تعداد دانش‌آموزان هر کلاس به علاوه اطلاعات سن و قد و وزن آن‌ها را بگیرد و در یک لیست هر کدام را ذخیره کند و میانگین سن و قد و وزن هر کلاس را به ترتیب در یک خط جدا در خروجی چاپ کند (به صورت float چاپ شوند) و در ادامه کلاسی را که میانگین قد آن بیشتر است در خروجی چاپ کند. (در ابتدا تعداد و اطلاعات کلاس A را وارد کنید و سپس اطلاعات کلاس B. در خروجی نیز به ترتیب اطلاعات ورودی چاپ شود.) در صورتی هم که میانگین قد برابر بود، کلاس با میانگین وزن کمتر چاپ شود. در صورت برابر بودن میانگین قد و وزن، عبارت Same (دقیقا به همین شکل) در خروجی چاپ شود.
استفاده از class در حل تمرین ضروری می‌باشد.


پروژه دوم سن کنونی: برنامه‌­ای بنوسید که با استفاده از کلاس کتابخانه datetime در پایتون سن یک فرد را بدهد. در صورتی که تاریخ ورودی درست نبود، کلمه‌ی WRONG را در خروجی چاپ کند. فرمت تاریخ به صورت yyyy/mm/dd می‌باشد. (به طور نمونه در صورتی که برای ماه 15 را وارد کند به دلیل آنکه تنها 12 ماه داریم. در خروجی باید WRONG چاپ کند. همین موضوع در مورد تعداد روز نیز صدق می کند و حداکثر 31 می باشد)


پروژه سوم شی‌گرایی : برنامه‌ای بنویسید که در آن یک کلاس فوتبالیست وجود دارد که از کلاس انسان ویژگی‌هایی را به ارث می‌برد.

برنامه به این گونه است که در ابتدا ۲۲ شی فوتبالیست نیاز است ایجاد کنید، سپس اسامی بازیکنان زیر را به هر شی اختصاص دهید. با استفاده از متد رندم و ارث بری، این ۲۲ تا نام را  بین دو تیم A  و B تقسیم کنید و در نهایت اسم هر بازیکن با نام تیمی که در آن قرار دارد را چاپ کنید.

اسامی بازیکنان:

حسین - مازیار - اکبر - نیما -  مهدی - فرهاد - محمد - خشایار - میلاد - مصطفی - امین - سعید - پویا - پوریا - رضا - علی - بهزاد - سهیل - بهروز - شهروز - سامان - محسن
